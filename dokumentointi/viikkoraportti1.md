# Viikkoraportti 1
Tähän mennessä olen tutustunut säännöllisiin lausekkeisiin, pohtinut tarvittavien algoritmien toteutusta ja suunnitellut ohjelman rakennetta ja luokkia. Aloitin myös koodauksen. Koodia on valmistunut liittyen ohjelman käynnistysparametrien (tiedoston nimi ja säännöllinen lauseke) käsittelyyn. Lisäksi on selvinnyt, että koodin selkeyden ja ohjelman laajennettavuuden kannalta olisi hyvä olla käytössä pino ja jono sen sijaan, että käsittelen säännöllistä lauseketta pelkästään char[]-tauluna. Joten toteutin oman pinon ja jonon.

Olen oppinut säännöllisten lausekkeiden käyttöä ja lausekkeiden taustateoriaa. Lisäksi ymmärrykseni shunting-yard-algoritmista on parantunut niin, että pystyn toteuttamaan sen järkevällä tavalla. Hankalinta tähän mennessä on ollut hahmottaa, miten shunting-yard- ja Thompsonin algoritmi kannattaa tässä tapauksessa toteuttaa. Asiat selvenivät pohtimalla ja kokeilemalla. Ohjelma onkin lähtenyt edistymään hyvin. Seuraavana vaiheena on kirjoittaa loput säännöllistä lauseketta käsittelevät algoritmit ja viimeistellä ne. Sen jälkeen seuraa äärellisen automaatin luominen.

Työn aloituksesta tähän saakka olen käyttänyt aikaa noin 35 tuntia.

