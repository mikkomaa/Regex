# Viikkoraportti 3
Tällä viikolla lisäsin ohjelmaan toiminnallisuuden, jolla käyttäjä voi käyttää säännöllisessä lausekkeessa myös numero- tai kirjainvälejä eli lausekkeita, joiden muoto on esim. [1-5]. Testasin kyseisen koodin, ja samassa yhteydessä refaktoroin Notaationmuuntaja-luokan kahdeksi luokaksi, sillä lisäys aiheutti myös tarpeen laajentaa säännöllisen lausekkeen oikeellisuustarkistusta.

Pohdin suorituskykytestausta, ja päädyin automatisoimaan sen. Kirjoitin ohjelmaan omaksi luokaksi toiminnallisuuden, joka ajaa suorituskykytestit. Testejä voi myös helposti lisätä ja muunnella muuttamalla kahta konfiguraatiotiedostoa. Käyttäjä voi ajaa testit komentoriviltä yhtä helposti kuin varsinaisen ohjelman ja saa testiraportin tiedostoon kirjoitettuna. Testaustoiminto on nyt valmiina, joten seuraavana on vuorossa hyvin testien keksiminen.

Aloitin kirjoittamaan testausdokumenttia ja toteutusdokumenttia. Niiden täydentäminen on myös ensi viikon ohjelmassa. Käyttöliittymää olisi hyvä myös testata jonkin verran.

Ratkaisemattomia ongelmia ei ole tullut vastaan.

Aikaa olen käyttänyt tällä viikolla noin 18 tuntia.

